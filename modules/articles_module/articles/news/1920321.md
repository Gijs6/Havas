---
title: "Coalitie na marathonoverleg akkoord over miljarden voor voorjaarsnota"
description: "De coalitiepartijen PVV, VVD, NSC en BBB hebben een akkoord gesloten over de voorjaarsnota"
datetime: "2025-04-18T10:57:39.178Z"
tags:
  - "politiek"
authors:
  - "petra"
---

De coalitiepartijen PVV, VVD, NSC en BBB hebben een akkoord gesloten over de voorjaarsnota. De partijen hebben ruim een etmaal met elkaar om de tafel gezeten. BBB-leider Van der Plas laat op X weten "blij" te zijn. PVV-leider Wilders twittert een duimpje.

Er is de hele nacht doorvergaderd, omdat ze er per se vandaag uit wilden komen. Morgen is de wekelijkse ministerraad. Die is een dag vervroegd in verband met Goede Vrijdag.

Het kabinet moet deze week akkoord gaan met de voorjaarsnota, die uiterlijk op 1 mei ter goedkeuring naar Brussel moet worden gestuurd.

Het was al lange tijd duidelijk dat de onderhandelingen over de aanpassing van de begroting voor dit jaar moeizaam zouden worden, omdat de vier partijen het van het begin af aan niet eens waren over wat er financieel moet gebeuren. Daar komt bij dat de vier partijen elkaar wantrouwen.
