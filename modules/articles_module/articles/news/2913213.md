---
title: In heel Europa felle spiraal gezien na brandstofdump raket
description: Een lichtgevende spiraal die gisteravond in heel Europa aan de hemel was te zien, leidde tot veel mooie plaatjes en vragen op sociale media
datetime: 2025-04-16T16:12:03Z
tags:
- techniek
- natuur
authors:
  - "petra"
---

Een lichtgevende spiraal die gisteravond in heel Europa aan de hemel was te zien, leidde tot veel mooie plaatjes en vragen op sociale media.

Het blijkt te gaan om een brandstofdump van een Falcon 9-raket. Met deze raket werd gisteren een Amerikaanse spionagesatelliet gelanceerd.

Na die lancering werd brandstof geloosd. De onverbrande brandstof bevroor en werd zo zichtbaar vanaf de grond. De spiraalvorm laat zien dat de raket langzaam rond zijn as draaide, meldt het Belgisch UFO meldpunt.

Mensen uit het Verenigd Koninkrijk, Frankrijk, Duitsland, Spanje, Italië, Slovenië en Polen maakten melding van het fenomeen en ook in Nederland bleef het niet onopgemerkt.

Het is niet de eerste keer dat een SpaceX-raket dit fenomeen veroorzaakt. In 2023 was een soortgelijke spiraal al eens in Alaska waargenomen.
